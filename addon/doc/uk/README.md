# WikiChecker

## Швидкий пошук статей у Вікіпедії.

### Вступ.

Додаток WikiChecker для NVDA дозволяє користувачам швидко та доступно запитувати будь-яку статтю, що стосується того чи іншого терміна у [Вікіпедії](https://wikipedia.org/).

Вікіпедія — проект зі створення вільної енциклопедії в інтернеті, куди кожен охочий може внести свої знання з будь-якої тематики для створення бази даних з усією людською мудрістю. Ним керує Фонд Вікімедіа, неприбуткова організація, фінансування якої здійснюється за рахунок пожертв. Волонтери з усього світу написали понад 56 мільйонів статей 321 мовою, що складає понад 2 000 мільйонів редагувань і дозволяє будь-кому приєднатися до проекту для їх редагування, якщо тільки сторінка не захищена від вандалізму, щоб уникнути проблем або суперечок.


### Як використовувати.

WikiChecker дуже простий у використанні. Просто виконайте три кроки, наведені нижче:

1. натисніть призначену комбінацію гарячих клавіш, яку попередньо потрібно налаштувати в діалозі Жести вводу, в категорії WikiChecker.

2. Введіть потрібний термін у поле пошуку та запустіть запит до Вікіпедії, натиснувши клавішу ENTER, або кнопку "Пошук".

3. Виберіть результат, який Вас цікавить, і натисніть на ньому клавішу ENTER або кнопку "Прочитати статтю".

Після завершення цих трьох кроків стаття відкриється у вікні браузера.

Попередження: додаток встановлює початкову мову NVDA як мову запитів у WikiChecker. Якщо ви хочете знайти статтю іншою мовою, просто виберіть її зі списку доступних мов. Якщо початкова мова не знайдена в NVDA серед доступних мов, під час запуску додатка ви опинитесь в списку для вибору мови. Якщо ви не виконаєте цей крок, пошук не буде здійснюватись.


### Гарячі клавіші.

Немає попередньо призначених гарячих клавіш для запуску додатка, тому кожен користувач може налаштувати те, що найкраще йому підходить у кожному конкретному випадку, щоб не заважати іншим додаткам. Щоб призначити комбінації, користувач повинен перейти до меню NVDA, «Параметри», «Жести вводу», а потім знайти категорію під назвою WikiChecker і призначити комбінацію, яка йому підходить.

Потрапивши в інтерфейс додатка є кілька попередньо призначених комбінацій клавіш, завдяки яким ви можете швидко переміщатися між різними елементами інтерфейсу:

* Alt + B: Переміщує курсор в поле редагування, щоб ввести термін для пошуку.
* alt + S: Переміщує курсор на кнопку пошуку для виконання запиту у Вікіпедії.
* Alt + I: Переміщує курсор в список доступних мов, де ви можете вибрати іншу мову, відмінну від початкової або, якщо в NVDA немає початкової мови ви можете вибрати мову, на якій буде здійснюватися пошук.
* Alt + A: Переміщує курсор в список доступних статей, щоб ви могли вибрати один з результатів, отриманих за запитом до Вікіпедії.
* Alt + L: Переміщує курсор на кнопку "Прочитати статтю", щоб відкрити статтю в браузері.
